# ReLife
##Traccia

La società ReLife vuole sviluppare un social network implementando una soluzione che permetta la verifica
di ogni account eliminando così il rischio di account fake, anonimi o di iscrizioni da parte di minorenni.
Una prima possibilità sarebbe quella di eseguire la registrazione tramite SPID ma non tutti ne sono in
possesso quindi si decide di optare per la possibilità di registrazione mandando dei documenti di
riconoscimento e restando in attesa di una email di conferma dell’ avvenuta registrazione, email che sarà
inviata da un operatore dopo le verifiche di corrispondenza tra i dati inseriti e i documenti allegati.
Gli utenti possono pubblicare foto, ricevere commenti e commentare a loro volta le proprie foto e/o quelle
dei propri amici.
Ogni volta che si procede al caricamento di una immagine verranno salvati anche la data e l’ora del
caricamento. La stessa cosa succederà ad ogni invio di commenti.
La società desidera memorizzare anche i dati dei propri dipendenti, ad ognuno dei quali sarà assegnato un
certo numero di utenti su cui effettuare verifiche periodiche di conformità del materiale che è stato da loro
caricato. Per ogni verifica viene salvata la data, l’ora e l’esito (che può essere “positivo”, “negativo”, “da
rivedere”).
Il candidato analizzi la realtà di riferimento e, fatte le opportune ipotesi aggiuntive, individui una soluzione
che a suo motivato giudizio sia la più idonea per sviluppare i seguenti punti:
1. Il progetto, anche mediante rappresentazioni grafiche, dell’infrastruttura tecnologica ed
informatica necessaria a gestire il servizio nel suo complesso, garantendo un adeguato standard di
sicurezza a protezione dei dati acquisiti, in base alle ipotesi fatte sulla realtà in oggetto ed in linea
con le caratteristiche dei dati rilevati, dettagliando:
a. L’infrastruttura di comunicazione, in termini di caratteristiche dei canali, degli apparati e
dei protocolli
b. Le caratteristiche generali dei componenti hardware e software di tutto il sistema
c. Le misure e gli apparati per assicurare la continuità del servizio ponendo particolare
attenzione ai meccanismi di prevenzione e protezione del sistema dalle varie tipologie di
minacce (umane/naturali)
d. I criteri sula sicurezza e sulla privacy dei dati per garantire i maggiori standard di protezione
2. Il progetto della base di dati per la gestione dell’intera attività, in particolare si richiede il modello
concettuale ed il corrispondente modello logico.
3. Creare in SQL le relazioni gestendone l’integrità referenziale.
4. La codifica in linguaggio SQL delle seguenti interrogazioni:
a. Dato in input il codice di un dipendente visualizzare quante verifiche ha eseguito
b. Visualizzare l’elenco degli utenti registrati che ancora non hanno caricato immagini
5. In relazione al tema proposto, implementare le pagine che consentiranno di eseguire le query del
punto precedente e la pagina che permetterà la registrazione di un utente tramite un form.
